Een topvondst hoeft geen kostbaar of spectaculair voorwerp te zijn. Soms vinden archeologen onooglijke voorwerpen die wel een bijzonder verhaal te vertellen hebben. Dat is ook het geval bij dit kleine potje. Het is gevonden in de Oostvlietpolder en is een zeldzaam bewijs voor het feit dat hier al voor de jaartelling mensen hebben gewoond.

Maar hoe zie je nu aan zoâ€™n potje hoe oud het is? In het verleden hebben mensen lange tijd zelf hun serviesgoed gemaakt. Dat deden ze met de technieken die ze toen kenden en volgens de dan heersende tradities. Door de eeuwen heen veranderden deze tradities langzaam en archeologen hebben inmiddels een goed beeld van hoe dit zich ontwikkelde. Hierdoor kunnen we aan de vorm, versiering en samenstelling van de klei vaak goed zien hoe oud het aardewerk is.
