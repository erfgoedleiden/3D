Deze smeedijzeren gekruiste sleutels zijn afkomstig van de Nonnenbrug of de Doelenbrug. Deze bruggen zijn in 1609 en 1610 vervangen bij het ‘diepen’ van het Rapenburg.

De gekruiste sleutels verwijzen naar Sint Pieter, die beschermheilige was van Leiden en van zijn belangrijkste kerk, de Pieterskerk. Sint Pieter had de sleutels tot de hemel en daarom vertoont het Leidse stadswapen twee gekruiste sleutels.

Het stadswapen in ijzer diende om de  nieuwe brug te verfraaien maar ook om duidelijk zichtbaar te maken dat het een Leidse brug was, gebouwd in opdracht van een trots stadsbestuur.
